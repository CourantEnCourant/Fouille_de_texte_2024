c'est trop long temps combattre vn orgueil inuincible qui braue ma constance, & ma fidelité. ne nous obſtinons plus dans la temerité de vouloir aborder ce roc inacceßible. tournons ailleurs la voile, & s’il nous eſt poßible oublions tout à fait ceſte ingrate beauté, ne pouuans conceuoir qu’auecque laſcheté tant de reſſentimens pour vne ame inſenſible. mais que dis tu mon cœur ? aurois tu conſenty au perfide deſſein de changer de party, seruant comme tu fais vn obiect adorable ? non, non, celle que i’aime eſt d’vn trop digne prix, et tout autre sujet n’est pas meſme capable de faire des faueurs qui vaillent ſes meſpris.