olimpe, en me quittant, vous m’auez fait plaiſir ; de bon cœur ie rens grace à voſtre ingratitude, puis qu’elle m’a tiré de ceste ſeruitude où i’auois trop perdu de peine & de loiſir. vn plus digne ſujet arreſtant mon deſir, me donne plus de ioye & moins d’inquietude ; et quand i’en receurois vn traictement plus rude, c’est le plus beau deſtin que ie voudrois choiſir. vne choſe m’afflige en ſeruant ceſte belle, c’eſt que la cognoiſſant, ieune, chaſte, & fidelle, auecque des appas qui peuuent tout rauir ; ie voy que ie ne puis offrir à ſa puiſſance que ceſte meſme foy dont ie vien de ſeruir la meſme perfidie, & la meſme inconſtance.