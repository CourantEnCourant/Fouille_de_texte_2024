que l'obiect est diuin qui s'eſt fait mon vainqueur ! qu'il a de iugement, qu'il a de cognoiſſance ! amour, auec raiſon ie benis ta puiſſance d'auoir ſi bien graué ſon image en mon cœur. bien qu'elle ait ordonné que ie viue en langueur auec tant de contrainte, & ſi peu de licence ; i'oſe meſme auoüer que i'aime ſa rigueur, puis que ſa cruauté garde ſon innoncence. philis est ſans exemple, & qui sçait les clartez dont ſes rares uertus releuent ſes beautez, ne ſçauroit limiter l'honneur qu'on luy doit rendre. si ie l'adore außi, pardonnez moy grands dieux, en vn pareil ſujet on ſe peut bien meſprendre, il n'est rien icy bas qui vous reſſemble mieux.