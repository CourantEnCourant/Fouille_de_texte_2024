encore que ie pleure, & bien que ie ſouſpire, ce n’eſt pas que mon cœur plaigne ſa liberté : puis-ie la regretter ſeruant vne beauté dont les moindres faueurs valent mieux qu’vn empire ? ie deſpite l’enuie, & les traits qu’elle tire, ma conſtance & ma foy brauent ſa cruauté ; et par quelques rigueurs dont ie ſois tourmenté, la palme glorieuſe eſt iointe à mon martyre. quoy que d’vn vieux ialoux l’artifice ait produit, i’entretiens en ſecret orante iour & nuit : mais, que ſa chaſteté n’en ſoit point offenſee. ie luy parle ſans ceſſe & la vois en tous lieux, car touſiours mon amour fait faire à ma penſee l’office de ma langue, & celuy de mes yeux.