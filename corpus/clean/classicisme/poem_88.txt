qve le mal de l’abſence eſt cruel aux amans ! et qu’il rend mon humeur melancolique & noire ! pour moderer mes maux ou mes reſſentimens : dieux, rendez moy phillis, ou m’ostez la memoire. les obiects les plus doux me ſont des monumens depuis que ceſte belle a repaßé la loire ; et i’eſprouue depuis de ſi cruels tourmens, que ſans les reſſentir, on ne les ſçauroit croire. i’eſperois en voyant ce bel astre d’amour, qu’à iamais ſa clarté me donneroit le iour : mais elle est à mes yeux pour long temps éclipſée : et i’apprehende bien d’auoir vn sort pareil au ſort des habitans de ceſte mer glacee qui demeure ſix mois ſans reuoir le soleil.