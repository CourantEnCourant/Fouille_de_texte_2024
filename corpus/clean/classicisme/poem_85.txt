il n’eſt point de tourment pareil à mon martire, vn obiect tout diuin me force à l’adorer ; et le voulant ſeruir, ie voy que ie deſire des honneurs qu’vn mortel ne doit pas eſperer. qu’est-ce qu’en ma douleur ie puis deliberer, lors que traictant mon ame auec vn meſme empire, l’amour & le reſpect de peuuent endurer que ie cele mon mal, ny que ie l’oſe dire ? dans les extremitez de ceſte paßion dont l’ardeur est eſgale à la diſcretion, appren moy ma raiſon, quel conſeil ie dois ſuiure ? sans eſpoir de ſecours ie ſouffre nuict & iour, et quand ie veux mourir, ie ſuis contraint de viure de crainte que ma mort parle de mon amour.