que ie trouuve de gloire & d’heur en ma diſgrace ! quelque ſecret ennuy qui m’outrage ſi fort, de quelque empeſchement dont m’afflige le sort, et de quelque rigueur dont philis me menace. encore que mes feux ne fondent point ſa glace, mourant pour ſon ſujet, i’auray ce reconfort qu’il ſera mal-aisé qu’vne plus belle mort puiſſe iamais punir vne plus belle audace. pour le moins ma meurtriere a mille qualitez, elle a mille vertus, elle a mille beautez, et mille doux appas dont la force eſt extréme. on l’eſtime à ſon teint la courriere du iour, quand on l’entend parler, c’eſt minerue elle meſme, et lors qu’elle ſouſrit, c’eſt la mere d’amour.