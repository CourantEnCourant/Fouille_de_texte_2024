comment, ie l’aime encore, & ne puis me diſtraire d’obſeruer tous les iours ſa grace & ſes appas ? ô cruelle influence à mon bon-heur contraire qui me forces d’aimer ce qui ne m’aime pas ! puiſque de ma raiſon le conſeil ſalutaire n’a pas eu le pouuoir d’en destourner mes pas ; il faut à la faueur d’vne mort volontaire s’affranchir d’vn tourment pire que le treſpas. sortons, ſortons par là de ceſte ſeruitude, où la beauté s’accorde auec l’ingratitude pour chercher de la gloire à nous faire du mal. et ceſſant de mourir d’vne mort continuë, allons voir ſi l’enfer eſt vn ſupplice égal à celuy d’vne amour qui n’est point reconnuë.