cette ieune beauté dont ie fais tant d’estime, et que daphnis adore auec tant de raiſon ; cét obiect ſans deffauts, & ſans comparaiſon, qui n’a pas vn penſer qui ne ſoit legitime. amaranthe est trahie, ô deteſtable crime ! et ſans s’apperceuoir de ceſte trahiſon, de la main d’vn barbare elle prend du poiſon, et s’auance à ſa perte innocente victime. celuy qui la trahist, m’en a dit le ſecret, ie n’en puis voir le cours ſans mourir de regret, et ie pers mon amy s’il faut que ie le die. mais il ſe faut reſoudre en ceste extremité, car mes reſſentimens par vne perfidie la doiuent aſſeurer de ma fidelité.