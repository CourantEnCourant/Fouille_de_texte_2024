ne pouvant vous donner ces ouvrages antiques pour vostre saint-germain, ou pour fontainebleau, je vous les donne, sire, en ce petit tableau, peint, le mieux que j’ay peu, de couleurs poëtiques, qui mis sous vostre nom devant les yeux publiques, si vous le daignez voir en son jour le plus beau, se pourra bien vanter d’avoir hors du tombeau tiré des vieux romains les poudreuses reliques. que vous puissent les dieux un jour donner tant d’heur, de rebastir en france une telle grandeur, que je la voudrois bien peindre en vostre langage ; et peut estre, qu’alors vostre grand’majesté repensant à mes vers, diroit qu’ils ont esté de vostre monarchie un bien heureux presage.