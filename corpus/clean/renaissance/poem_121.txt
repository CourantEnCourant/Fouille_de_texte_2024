soit qu'un sage amoureux, ou soit qu'un sot me lise, il ne doit s'esbahir, voyant mon chef grison, si je chante d'amour : volontiers le tison cache un germe de feu sous une cendre grise.  le bois verd à grand peine en le souflant s'attise, le sec sans le soufler brusle en toute saison. la lune se gaigna d'une blanche toison, et son vieillard thiton l'aurore ne mesprise.  lecteur, je ne veux estre escolier de platon, qui la vertu nous presche, et ne fait pas de mesme : ny volontaire icare, ou lourdaut phaëton,  perduz pour attenter une sottise extrême : mais sans me contrefaire ou voleur, ou charton, de mon gré je me noye, et me brusle moymesme.