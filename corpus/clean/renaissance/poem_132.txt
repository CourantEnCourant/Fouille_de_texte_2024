je ne veux comparer tes beautez à la lune : la lune est inconstante, et ton vouloir n'est qu'un. encor moins au soleil : le soleil est commun, commune est sa lumiere, et tu n'es pas commune.  tu forces par vertu l'envie et la rancune. je ne suis, te louant, un flateur importun. tu sembles à toymesme, et n'a portrait aucun : tu es toute ton dieu, ton astre, et ta fortune.  ceux qui font de leur dame à toy comparaison, sont ou presumptueux, ou perclus de raison : d'esprit et de sçavoir de bien loin tu les passes :  ou bien quelque demon de ton corps s'est vestu, ou bien tu es portrait de la mesme vertu, ou bien tu es pallas, ou bien l'une des graces.