ô longs deſirs, ô eſperances vaines,  triſtes ſoupirs & larmes coutumieres  à engendrer de moy maintes riuieres,  dont mes deus yeus ſont ſources & fontaines : ô cruautez, ô durtez inhumaines,  piteus regars des celeſtes lumieres :  du cœur tranſi ô paſſions premieres,  eſtimez vous croitre encore mes peines ? qu’encor amour ſur moy ſon arc eſſaie,  que nouueaus feus me gette & nouueaus dars :  qu’il ſe deſpite, & pis qu’il pourra face :