comme on passe en esté le torrent sans danger, qui souloit en hyver estre roy de la plaine, et ravir par les champs d’une fuite hautaine l’espoir du laboureur, et l’espoir du berger : comme on voit les couards animaux outrager le courageux lyon gisant dessus l’arene, ensanglanter leurs dents, et d’une audace vaine provoquer l’ennemi qui ne se peut venger ; et comme devant troye on vit des grecs encor braver les moins vaillans autour du corps d’hector : ainsi ceux qui jadis souloyent, à teste basse, du triomphe romain la gloire accompagner, sur ces poudreux tombeaux exercent leur audace, et osent les vaincus les vainqueurs desdaigner.