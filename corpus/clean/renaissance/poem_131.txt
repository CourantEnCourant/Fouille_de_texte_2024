a l'aller, au parler, au flamber de tes yeux, je sens bien, je voy bien que tu es immortelle : la race des humains en essence n'est telle : tu es quelque demon, ou quelque ange des cieux.  dieu, pour favoriser ce monde vicieux, te feit tomber en terre, et dessus la plus belle et plus parfaite idee il traça la modelle de ton corps, dont il fut luymesmes envieux.  quand il fist ton esprit, il se pilla soymesme : il print le plus beau feu du ciel le plus suprême pour animer ta masse, ainçois ton beau printemps.  hommes, qui la voyez de tant d'honneur pourveuë, tandis qu'elle est çà bas, soulez-en vostre veuë. tout ce qui est parfait ne dure pas long temps.