tout auſſi tot que ie commence à prendre  dens le mol lit le repos deſiré,  mon triſte eſprit hors de moy retiré  s’en va vers toy incontinent ſe rendre. lors m’eſt auis que dedens mon ſein tendre  ie tiens le bien, ou i’ay tant aſpiré.  et pour lequel i’ay ſi haut ſouſpire,  que de fanglots ay ſouuent cuidé fendre. ô dous ſommeil, ô nuit à moy heureuſe !  plaiſant repos, plein de tranquilité,  continuez toutes les nuiz mon ſonge : et ſi iamais ma poure ame amoureuſe  ne doit auoir de bien en vérité.  faites au moins qu’elle en ait en menſonge.