par armes et vaisseaux rome donta le monde, et pouvoit-on juger qu’une seule cité avoit de sa grandeur le terme limité par la mesme rondeur de la terre, et de l’onde. et tant fut la vertu de ce peuple feconde en vertueux nepveux, que sa postérité surmontant ses ayeulx en brave auctorité, mesura le haut ciel à la terre profonde. afin qu’ayant rangé tout pouvoir sous sa main rien ne peust estre borne à l’empire romain, et que, si bien le temps destruit les republiques, le temps ne mist si bas la romaine hauteur, que le chef deterré aux fondemens antiques, qui prendrent nom de luy, fust descouvert menteur.