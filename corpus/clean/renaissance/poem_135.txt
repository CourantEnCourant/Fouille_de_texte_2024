je voyois, me couchant, s'esteindre une chandelle, et je disois au lict bassement à-par-moy, pleust à dieu que le soin, que la peine et l'esmoy, qu'amour m'engrave au cœur, s'esteignissent comme elle.  un mastin enragé, qui de sa dent cruelle mord un homme, il luy laisse une image de soy qu'il voit tousjours en l'eau : ainsi tousjours je voy, soit veillant ou dormant, le portrait de ma belle  mon sang chaut en est cause. or comme on voit souvent l'esté moins bouillonner que l'automne suivant, mon septembre est plus chaut que mon juin de fortune.  helas ! pour vivre trop, j'ay trop d'impression. tu es mort une fois, bien-heureux ixion, et je meurs mille fois pour n'en mourir pas-une.