puis que le jour de mon despart arrive, c’est bien raison que ma main vous escrive, ce que ne puis vous dire sans tristesse : c’est assavoir, or à dieu ma maistresse, doncques à dieu ma maistresse honnorée jusque au retour, dont trop la demourée me tardera : toutefois ce pendant il vous plaira garder ung cueur ardant, que je vous laisse au partir pour hostage, ne demandant pour luy aultre advantage, fors que vueillez contre ceulx le deffendre, qui par desir vouldront sa place prendre.