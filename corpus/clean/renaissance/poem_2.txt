ô beaus yeus bruns, ô regars deſtournez,  ô chaus ſoupirs, ô larmes eſpandues,  ô noires nuits vainement atendues,  ô iours luiſans vainement retournez : ô triſtes pleins, ô deſirs obſtinez,  ô tems perdu, ô peines deſpendues,  ô mile morts en mile rets tendues,  ô pires maus contre moy deſtinez. ô ris, ô front, cheueus, bras, mains & doits :  ô lut pleintif, viole, archet & vois :  tant de flambeaus pour ardre une femmelle ! de toy me plein, que tant de feus portant,  en tant d’endrois d’iceus mon cœur tatant.  n’en eſt ſur toy volé quelque eſtincelle.