oh ſi i’eſtois en ce beau ſein rauie  de celui là pour lequel vois mourant :  si auec lui viure le demeurant  de mes cours iours ne m’empeſchoit enuie : si m’acollant me diſoit, chère amie,  contentons nous l’un l’autre, s’aſſeurant  que ia tempeſte, euripe, ne courant  ne nous pourra deſioindre en notre vie : si de mes bras le tenant acollé,  comme du lierre eſt l’arbre encercelé,  la mort venait, de mon aiſe enuieuſe : lors que ſouef plus il me baiſeroit.  et mon eſprit ſur ſes leures fuiroit.  bien ie mourrois, plus que viuante, heureuſe.