afin qu'à tout jamais de siecle en siecle vive la parfaite amitié que ronsard vous portoit, comme vostre beauté la raison luy ostoit, comme vous enlassez sa liberté captive :  afin que d'âge en âge à noz neveux arrive, que toute dans mon sang vostre figure estoit, et que rien sinon vous mon cœur ne souhaitoit, je vous fais un present de ceste sempervive.  elle vit longuement en sa jeune verdeur. long temps apres la mort je vous feray revivre, tant peut le docte soin d'un gentil serviteur,  qui veut, en vous servant, toutes vertus ensuivre. vous vivrez (croyez-moy) comme laure en grandeur, au moins tant que vivront les plumes et le livre.