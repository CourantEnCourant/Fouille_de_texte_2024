tant que mes yeus pourront larmes eſpandre,  à l’heur paſsé auec toy regretter :  et qu’aus ſanglots & ſoupirs reſiſter  pourra ma voix, & un peu faire entendre : tant que ma main pourra les cordes tendre  du mignart lut, pour tes grâces chanter :  tant que l’eſprit ſe voudra contenter  de ne vouloir rien fors que toy comprendre : ie ne ſouhaitte encore point mourir.  mais quand mes yeus ie ſentiray tarir,  ma voix caſſee, & ma main impuiſſante, et mon eſprit en ce mortel ſeiour  ne pouuant plus montrer ſigne d’amante :  priray la mort noircir mon plus cler iour.