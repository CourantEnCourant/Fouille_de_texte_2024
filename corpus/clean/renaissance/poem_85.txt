ces grands monceaux pierreux, ces vieux murs que tu vois, furent premierement le clos d’un lieu champaistre et ces braves palais, dont le temps s’est fait maistre, cassines de pasteurs ont esté quelquefois. lors prindrent les bergers les ornements des rois, et le dur laboureur de fer arma sa dextre : puis l’annuel pouvoir le plus grand se vid estre, et fut encor’ plus grand le pouvoir de six mois : qui, fait perpetuel, creut en telle puissance : que l’aigle imperial, de luy print sa naissance : mais le ciel s’opposant à tel accroissement, mist ce pouvoir ès mains du successeur de pierre, qui sous nom de pasteur, fatal à ceste terre monstre que tout retourne à son commencement.