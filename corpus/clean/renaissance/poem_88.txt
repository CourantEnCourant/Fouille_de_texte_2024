non autrement qu’on voit la pluvieuse nuë des vapeurs de la terre en l’air se soulever, puis se courbant en arc à fin de s’abreuver, se plonger dans le sein de thetis la chenuë, et montant de rechef d’où elle estoit venuë, sous un grand ventre obscur tout le monde couver tant que finablement on la voit se crever, or’ en pluye, or’ en neige, or’ en gresle menuë ; ceste ville qui fut l’ouvrage d’un pasteur, s’elevant peu à peu, creut en telle hauteur, que royne elle se vid de la terre et de l’onde : tant que ne pouvant plus si grand faix soustenir, son pouvoir dissipé s’écarta par le monde, monstrant que tout en rien doit un jour devenir.