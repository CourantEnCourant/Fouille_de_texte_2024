astres cruels, et vous dieux inhumains, ciel envieux, et marastre nature, soit que par ordre, ou soit qu’à l’aventure voise le cours des affaires humains, pourquoy jadis ont travaillé vos mains a façonner ce monde qui tant dure ? ou que ne fut de matiere aussi dure le brave front de ces palais romains ? je ne di plus la sentence commune, que toute chose au-dessous de la lune est corrompable, et sujette à mourir : mais bien je di (et n’en vueille desplaire a qui s’efforce enseigner le contraire) que ce grand tout doit quelquefois perir.